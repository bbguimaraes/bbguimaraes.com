<!DOCTYPE HTML>
<html lang="it">
    <head>
        <meta charset="utf-8" />
        <meta name="viewport" content="width=device-width, initial-scale=1">
        <title>Orgoglio e pregiudizio</title>
        <link rel="stylesheet" type="text/css" href="/main.css" />
        <link rel="stylesheet" type="text/css" href="lib.css" />
        <script type="module" src="/main.js"></script>
        <link rel="alternate" type="application/rss+xml" title="RSS" href="https://bbguimaraes.com/rss.xml" />
    </head>
    <body class="white-bg roman w80">
        <nav id="page-nav">
            <a id="rss-icon" href="/rss.xml"><img src="/files/rss.png" alt="rss" /></a>
            <div class="nav-path">
                <a href="/"><img id="logo" src="/triangle_icon.png" alt="root" /></a>
                /
                <a href=".">lib</a>
                /
                Orgoglio e pregiudizio
            </div>
        </nav>
        <div class="book">
            <img class="image book-cover" src="/files/lib/pride_and_prejudice.jpg" alt="cover" />
            <h1 id="pride-and-prejudice">
                <a href="https://gutenberg.org/ebooks/1342"><i>Orgoglio e pregiudizio</i></a>,
                Jane Austen
            </h1>
            <p class="languages">
                <a href="pride-and-prejudice.html">en</a>
                <b>it</b>
                <a href="pride-and-prejudice-pt.html">pt</a>
            </p>
            <p><i>2023-07-26T19:34:49</i></p>
            <blockquote>
                <p>
Che cosa sono gli uomini in confronto alle rocce e alle montagne?
                </p>
            </blockquote>
            <p>
Mentre superficialmente è un romanzo, questo da solo non basterebbe a spiegare
la immensa popolarità di questo libro.  Come il suo titolo iniziale, <i
lang="en">First Impressions</i> (<i>prime impressioni</i>), suggere, in esso c'è
molto di più di una semplice storia di amore.  Tratta essenzialmente della
<i>filosofia</i> dell'amore ma, come romanziera, la esplorazione del tema da
parte di Austen è quella di un pittore o un poeta: non formale, ma astratta, più
profonda e accattivante, esprimendo quello che si può sentire ma che non può
essere facilmente razionalizzato.
            </p>
            <h3>
                Il vero filosofo
            </h3>
            <blockquote>
                <p>
Verso la moglie provava un'unica e molto scarsa gratitudine, quella di aver
contribuito a divertirlo con la sua ignoranza e la sua stupidità.  Non è certo
questa la felicità che in generale un uomo si aspetta dalla propria moglie, ma
quando mancano altri motivi di interesse, il vero filosofo trarrà beneficio da
quelli che gli sono forniti.
                </p>
            </blockquote>
            <p>
Il signor Bennet, il filosofo in questione in questo passaggio così
caratteristico dell'umore e tono generale del libro, condivide con sua figlia
uno spirito veramente <a href="apologia.html">socratico</a> nel suo disprezzo e
disdegno per l'ostentazione e la finzione, pur rimanendo deferenti nei riguardi
della vera sapienza.  In una delle interazioni centrali con il signor Darcy, la
loro discussione sulle follie e vizi, vanità e orgoglio, Elizabeth dice su
questo tipo di derisione:
            </p>
            <blockquote>
                <p>
Spero di non mettere mai in ridicolo ciò che è saggio e buono.  Stravaganze e
sciocchezze, capricci e assurdità mi divertono, lo ammetto, e ne rido ogni volta
che posso.  Ma queste cose, suppongo, sono proprio quelle da cui voi siete
immune.
                </p>
            </blockquote>
            <p>
La prima affermazione è fondamentale per il libro quanto la seconda: proprio
come non è semplicemente un romanzo, non è semplice derisione e biasimo sociale.
Piuttosto, ciascuno dei suoi grandi personaggi ha un impegno verso la verità e
l'onestà, spesso a suo danno, e questi sono al centro di tutti i rapporti
esemplari tra di loro.  Questo vale sopratutto per Elizabeth e Darcy, che
difendono questi principi con vigore:
            </p>
            <blockquote class="citation-left">
                <p>
Non devi difenderla solo perché è Charlotte Lucas.  Non devi, per salvare una
persona, cambiare il significato della rettitudine e dell'integrità morale, né
sforzarti di persuadere me o te stessa che l'egoismo sia prudenza, e
l'incoscienza del pericolo sicurezza di felicità.
                </p>
            </blockquote>
            <blockquote class="citation-right">
                <p>
Queste aspre accuse avrebbero potuto essere represse, se avessi nascosto con
maggiore accortezza le mie resistenze, e vi avessi lusingata a credere di essere
spronato da un'inclinazione senza riserve, incontaminata; dalla ragione, dalla
riflessione, da tutto. Ma la finzione, in qualsiasi forma, mi ripugna.
                </p>
            </blockquote>
            <p>
Questa disposizione comune, più di ogni cosa, è la base della loro attrazione
irresistibile, nonostante la loro iniziale animosità, e lo sviluppo del loro
romanzo.  In una frase spesso citata del
<a href="https://it.wikipedia.org/wiki/Orgoglio_e_pregiudizio_(film_2005)">film
del 2005</a> (superbo di per sé), Elizabeth dice:
            </p>
            <blockquote>
                <p>
Solo il vero amore può indurmi al matrimonio, ragion per cui morirò zitella.
                </p>
            </blockquote>
            <p>
Anche se non è tratto dal libro, è una buona sintesi delle parole di suo padre
dopo che Darcy ha chiesto la sua mano in uno degli ultimi capitoli:
            </p>
            <blockquote>
                <p>
Conosco il tuo carattere, Lizzy.  So che non potrai mai essere né felice né
degna di rispetto, se non stimerai davvero tuo marito, se non guarderai a lui
con l'ammirazione che si deve a un uomo superiore.  Le tue brillanti qualità ti
metterebbero in enorme pericolo in un matrimonio inadeguato.  Non potresti
evitare discredito e infelicità.  Bambina mia, non farmi soffrire vedendo te
incapace di rispettare il compagno della tua vita.  Non sai che cosa ti aspetta.
                </p>
            </blockquote>
            <p>
Che la verità e onestà sono una precondizione essenziale per ogni virtù e per
ogni rapporto significativo è uno dei principi fondamentali del libro.  Non si
può rispettare qualcuno di cui non ci si fida per la sua onestà.  Questo è
brillantemente dimostrato dal controesempio negli altri matrimoni della storia.
            </p>
            <h3>
                Tre tipi di relazione
            </h3>
            <p>
Aristotele identifica nella sua
<a href="/lib#the-nicomachean-ethics"><i>Etica</i></a>, una delle più grandi
opere filosofiche di tutti i tempi, tre tipi di relazioni, secondo l'oggetto del
loro affetto, e queste sono raffigurate perfettamente nei matrimoni in
<i>Orgoglio e Pregiudizio</i>.
            </p>
            <p>
Lydia e Wickham, la loro avventata fuga e il loro matrimonio affrettato, sono
esemplari della <i>relazione di piacere</i>.  Lei, vanitosa e volgare, e per
questo motivo incontinente e irresponsabile; lui, ingannevole e superficiale,
con solo una parvenza di carattere; “una coppia che si era unita solo perché le
passioni erano state più forti della virtù”, come dice Elizabeth.  Charlotte e
il signor Collins, d'altra parte, esemplificano la <i>relazione di utilità</i>,
altrettanto disprezzata da lei.
            </p>
            <p>
Queste due esistono solo finché dura l'interesse corrispondente.  Quando finisce
la loro infatuazione iniziale, il rapporto tra il signor e la signora Bennet si
deteriora.  Quando Whickham non vede più alcun beneficio nello stare con la sua
attuale compagna, passa a un'altra.  A queste si oppone la relazione di
Elizabeth con Darcy, la <i>relazione di virtù</i>.  È l'unica che può perdurare:
come dice il Filosofo, e il romanzo corrobora, “perdura dunque finché siano
buoni e la virtù è cosa stabile”.  Ed è la virtù che Austen esalta attraverso
Mary quando lei, in un lucido momento di allontanamento del suo solito tono
schiacciante e erudito, proclama:
            </p>
            <blockquote>
                <p>
Per quanto infelice sia questo evento per Lydia, possiamo trarne un'utile
lezione; che in una donna la perdita della virtù è irreparabile, che un passo
falso la conduce alla rovina eterna, che la sua reputazione non è meno fragile
della sua bellezza, e che la cautela non sarà mai troppa nel modo di comportarsi
verso l'indegnità dell'altro sesso.
                </p>
            </blockquote>
            <h3>
                L'amore più profondo
            </h3>
            <p>
Questa giustapposizione di fragilità e bellezza è un altro segno della grandezza
di Austen come romanziera.  Scrivendo in un momento in cui il femminismo — il
movimento con il nome più ironico della storia — e filosofie simili cominciavano
a prendere forma, lei annienta le loro proposizioni rendendo ammirabili i suoi
personaggi femminili non perché protestano contro le norme sociali rifiutando
completamente la moralità e il pudore, ma perché mostrano, attraverso la loro
adesione a questi senza mai tradire il suo proprio spirito (femminile), vera
magnanimità.
            </p>
            <p>
Il carattere selvaggio di Elizabeth è consumato nella sua relazione con Darcy (e
così è anche il suo, a sua volta, a modo suo): lei diventa la “donna veramente
realizzata” profetizzata in precedenza: “terrificante da osservare” (un'altra
frase del film che non viene dal libro, ma potrebbe benissimo venire).  Lei
riflette quando inizia a provare affetto per Darcy dopo avere letto la sua
lettera:
            </p>
            <blockquote>
                <p>
“Ho agito in modo veramente spregevole!” esclamò.  “Io, che ero orgogliosa del
mio acume!  Io, che mi reputavo così intelligente! che ho spesso disprezzato il
generoso candore di mia sorella, e gratificato la mia vanità con una diffidenza
inutile e biasimevole!  Che scoperta umiliante!  Eppure, com'è giusta questa
umiliazione!  Se fossi stata innamorata, non avrei potuto essere più
terribilmente cieca.  Ma è stata la vanità, non l'amore, la mia follia.
Compiaciuta dalla preferenza dell'uno, e offesa dall'indifferenza dell'altro,
immediatamente dopo averli conosciuti, ho coltivato preconcetti e ignoranza, e
ho messo da parte il buonsenso nei confronti di entrambi.  Fino a oggi, non ho
mai saputo chi fossi”.
                </p>
            </blockquote>
            <p>
La sua ultima frase riecheggia l'antica ingiunzione delfica:
<a href="https://it.wikipedia.org/wiki/Conosci_te_stesso" lang="grc">γνῶθι
σεαυτόν</a>; Platone, il venerato maestro di Aristotele, nel suo
<a href="./#the-symposium"><i>Simposio</i></a> fa Diotima di Mantinea raccontare
a Socrate che la funzione finale dell'amore è rivelare il percorso verso la
bellezza e la virtù.  Continuando questa antica linea di filosofia, i personaggi
di Austen sono completamente trasformati, attraverso il loro rapporto, in
persone più realizzate e migliori.  In <i>reciproca sottomissione</i>, come dice
il passo della Scrittura, le loro proprie limitazioni e vizi vengono loro
rivelati.  E grazie al loro impegno verso l'onestà e l'uno verso l'altro, sono
spinti al miglioramento reciproco.  Come dice Darcy quando sono finalmente
fidanzati:
            </p>
            <blockquote>
                <p>
Da te, sono stato giustamente umiliato.  Venni da te senza alcun dubbio su come
sarei stato accolto.  Mi hai mostrato quanto fossero inadeguate tutte le mie
pretese di piacere a una donna degna di essere amata.
                </p>
            </blockquote>
            <p>
<i>È una verità</i> (a volte) <i>universalmente riconosciuta</i> che <i>l'amore
più profondo</i> sia un desiderio universale.  <i>Orgoglio e Pregiudizio</i>,
estremamente audace per l'inizio del XIX secolo, e scritto all'età straordinaria
di ventuno (anche se è stato rivisto quindici anni dopo prima della sua
pubblicazione), continua ad essere uno dei romanzi più popolari — e qui
“popolare” è meritato e non un insulto — perché mostra il vero amore: ciò che
richiede e qual effetto ha sulle anime di coloro che tocca.  E per questo sarà
perpetuamente rilevante.  È, come la sua autrice, la femminilità al suo meglio.
            </p>
            <img class="hor-center image" src="/files/lib/elizabeth_and_darcy.jpg" alt="Elizabeth and Darcy" title="Elizabeth and Darcy" style="max-width: 100%" />
        </div>
    </body>
</html>
